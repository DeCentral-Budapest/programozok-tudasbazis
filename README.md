# "Programozók" tudásbázis

> Notification for English readers: Sorry, this repository is fully written in _Hungarian_ language.

## Bevezető
Ez a git repository a [Programozók](https://www.facebook.com/groups/408156912634809/) facebook csoport közös, objektivitásra törekvő, magyar nyelvű tudásbázisa. A repo főleg MD ([MarkDown](https://guides.github.com/features/mastering-markdown/)) formátumú magyar szöveget, linkeket és képeket tartalmaz.

## Alapelvek
A repo alapelvei a következők:
1. **Objektivitás**: nagyon fontos az objektív közlési mód, "tények a vélemények előtt". Minden szubjektív tartalom a repo külön erre kijelölt részében van.
1. **Politikamentesség**: a repoban semmilyen politikai tartalomnak nincs helye.
1. **Egyszerű használhatóság**: egy megfelelően részekre tagolt, jól átlátható struktúra elősegíti a gyors keresést és a tájékozódást.
1. **Egyszerű linkelhetőség**: a repo tartalmát úgy kell tagolni, hogy a különböző tartalmak egyszerűen linkelhetőek legyenek, pl. a facebook-csoporton belül.
1. **Magyar nyelv**: a repo magyar embereknek szól, magyar emberektől. A szakkifejezéseknek mindig a magyar körökben leggyakrabban használt formáját használjuk (például: Függőség-befecskendezés helyett Dependency Injection).

## Hozzájárulás
Ha hozzá szeretnél járulni a tudásbázis tartalmához, azt [**Pull Request**](https://help.github.com/en/articles/about-pull-requests)-ként teheted meg. De készíthetsz **Issue**-t is, ahol bedobhatod az ötleteidet, vagy megvitathatsz bármit.

## Egyéb
**Milyen jellegű tartalom kerüljön a repoba?**:
1. Link/cím gyűjtemények, felsorolások: például ilyenekről:
    - online oktatási felületek
    - "alapmű" könyvek listája, amiket mindenkinek el kellene olvasnia
    - interaktív feladatmegoldós weboldalak (kapsz egy feladatot, amire beküldöd a megoldást, és kiértékeli a rendszer)
    - bootcampek listája
    - programozáshoz kapcsolódó főiskolai/egyetemi képzések listája
    - programozási nyelvek listája, mire használják a nyelvet általában
2. Szakmai, "karrier" útmutatók (részben szubjektív):
    - mi számít alaptudásnak egy kezdő informatikusnál, programozónál, DevOps-osnak, és bármilyen programozáshoz köthető terület dolgozójának

*/És minden más, ami most nem jutott eszembe/*

**FONTOS!**
Technikai kérdéseidre, problémáidra **nem** itt fogsz választ találni. Az ilyenekre ott a [Google](https://www.google.hu/), a [StackOverflow](https://stackoverflow.com/) és sok más weboldal; és ha sehol nem találsz rá választ, kérdezd meg a [csoportban](https://www.facebook.com/groups/408156912634809)!
